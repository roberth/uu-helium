<html>

<head>
<meta http-equiv="Content-Type" content="text/html; charset=windows-1252">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>Wanneer faalt patroonherkenning</title>
</head>

<body>

<h1 style="text-align:justify">Wanneer faalt patroonherkenning?</h1>
<p style="text-align:justify"><i>Betreft:</i> derdejaarsproject<i style="mso-bidi-font-style:
normal"><br>
Docent:</i> Arjan van IJzendoorn<i><br>
Student:</i> Maarten Löffler<o:p>
</o:p>
</p>
<p style="text-align:justify">In Haskell kunnen programma’s tijdens het
draaien op weinig manieren fout gaan. De grootste bronnen van fouten in talen
als C++ en Java zijn typeringsfouten en verkeerd beheer van geheugen. Deze
categorieën fouten zijn onmogelijk in Haskell: alle types zijn statisch
gecontroleerd en van geheugenbeheer ben je geabstraheerd.</p>
<p style="text-align:justify">Partiële functies blijven dan nog over als bron
van fouten tijdens het draaien van het programma; een functie die niet
gedefinieerd is voor alle gevallen kan falen als de verkeerde parameters
meegegeven worden. Denk bijvoorbeeld aan de <span style="mso-bidi-font-family: Times New Roman"><kbd>sum</kbd></span>
functie op lijsten en het vergeten van het geval voor de lege lijst.<o:p>
</o:p>
</p>
<p style="text-align:justify">In veel gevallen is het mogelijk om automatisch te
bepalen of een functiedefinitie partieel is, misschien wel in alle gevallen. De
opdracht is dan ook om uit te zoeken onder welke voorwaarden een functie
partieel gedefinieerd is en hoe de programmeur daar zo duidelijk mogelijk op
gewezen kan worden. Naast dit onderzoek kan gewerkt worden aan een implementatie in de
Helium compiler. De Helium compiler wordt gebruikt in het onderwijs (Functioneel
Programmeren) en het toevoegen van deze meldingen komt de kwaliteit van het
onderwijs ten goede.</p>
<p style="text-align:justify">Het doel is iets uitgebreider dan puur het bepalen
wanneer patroonherkenning faalt. Er moet ook rekening gehouden worden met
gevalsonderscheid d.m.v. guards. Ook kan een zij-effect van dit onderzoek zijn
dat de programmeur ook iets te horen krijgt als patronen overlappen en er dus
sprake is van unreachable code. Patroonherkenning vindt niet alleen plaats aan
de linkerkant van het =-teken, maar ook in case-expressies, lambda's en de
do-notatie.<o:p>
</o:p>
</p>
<p style="text-align:justify">De volgende activiteiten zijn nodig in dit
project:</p>
<ul>
  <li>
    <p style="text-align:justify">onderzoek naar bestaande literatuur over
    patroonherkenning</li>
  <li>
    <p style="text-align:justify">onderzoeken wanneer functies partieel zijn</li>
  <li>
    <p style="text-align:justify"><o:p>
    </o:p>
    onderzoeken hoe dit gecombineerd kan worden met guards</li>
  <li>
    <p style="text-align:justify">inwerken in de Helium compiler</li>
  <li>
    <p style="text-align:justify">het schrijven van testprogramma's die later
    als invoer voor de compiler kunnen dienen (test-first programming)</li>
  <li>
    <p style="text-align:justify">implementeren van de controle in Haskell</li>
  <li>
    <p style="text-align:justify">implementeren van de presentatie aan de
    gebruiker (welke informatie wordt getoond bij een waarschuwing?)</li>
  <li>
    <p style="text-align:justify">controleren of de testprogramma's het
    verwachte resultaat geven</li>
  <li>
    <p style="text-align:justify">integratie in de productieversie van de Helium
    compiler</li>
</ul>
<p style="text-align: justify">Kortom, literatuuronderzoek, theoretisch en
praktisch onderzoek en implementatie zijn allemaal vertegenwoordigd in dit
project.</p>
<p style="text-align: justify">&nbsp;</p>

</body>

</html>
